---
title: "Pewność siebie > skill"
pubDate: 2025-11-26
description: "Jak wygrać w IT. Pewność siebie jest ważniejsza niż perfekcjonizm."
heroImage: "../../assets/blog/pewnosc-siebie/hero.png"
keywords:
  [
    "confidence",
    "self-esteem",
    "it-career",
    "perfectionism",
    "soft-skills",
    "career-development",
    "mindset"
  ]
tags: ["Kariera"]
---

## Dlaczego średni programiści wygrywają?

Znasz to uczucie? Przeglądasz Pull Request kolegi z zespołu. Widzisz tam spaghetti code, brak obsługi błędów w asynchronicznych funkcjach Node'a, a na frontendzie prop-drilling, który woła o pomstę do nieba. Brak przemyślanych wzorców, zero testów jednostkowych. Technicznie rzecz biorąc, kod jest słaby.

Technicznie jest słaby, dramat, ogólnie nie wie co to programowanie. Ale to on właśnie dostał awans, to jego słuchają na spotkaniach i to on wybiera technologię do projektu.

Jak to możliwe, że masz większego skilla, lepsze rozumienie architektury i czystszy kod, a on "wygrywa"? Odpowiedź jest bolesna, ale konieczna do zrozumienia: Na pewnym etapie rynku IT, pewność siebie jest walutą o wyższym kursie niż czysta wiedza.

Oto dlaczego tak się dzieje:

### 1. Biznes nie czyta Twojego kodu
To najtrudniejsza pigułka do przełknięcia dla purystów kodu. Twój Project Manager, klient czy CEO startupu nie zaglądają do Twojego repozytorium. Oni nie wiedzą, że zoptymalizowałeś zapytania do bazy danych o 200ms.

Oni widzą:

- Programistę A (Ty): "To skomplikowane, musimy przemyśleć architekturę mikroserwisów, to zajmie tydzień, żeby było dobrze."
- Programistę B (Średni Skill, Duże Ego): "Jasne, dowieziemy to na piątek. Zrobię to w Node, będzie śmigać."

Dla biznesu Programista B jest "rozwiązywaczem problemów". Ty jesteś postrzegany jako ten, który tworzy bariery, mimo że to Ty masz rację techniczną. Pewność siebie (nawet ta na wyrost) daje biznesowi iluzję bezpieczeństwa.

### 2. Efekt Halo w IT
W psychologii istnieje "efekt aureoli". Jeśli ktoś mówi głośno, wyraźnie i z przekonaniem na temat wyboru frameworka np. "Musimy użyć Next.js! Zwykły React jest bezużyteczny bez meta-frameworka!", otoczenie automatycznie przypisuje mu wyższe kompetencje.

Wielu przeciętnych programistów doskonale opanowało sztukę sprzedaży swoich pomysłów. Podczas gdy Ty analizujesz wady i zalety w ciszy, oni już przekonali zespół do swojego rozwiązania. Nie dlatego, że jest lepsze. Dlatego, że brzmią, jakby wiedzieli, co robią.

Ważna lekcja: Cisza jest często brana za brak wiedzy, a głośna opinia za eksperckość.

### 3. "Done is better than perfect"
Osoby z wysokim ego i mniejszą wiedzą rzadziej wątpią. Nie tracą czasu na zastanawianie się "czy to na pewno najlepszy wzorzec projektowy". Po prostu piszą. Często wypuszczają słaby kod, ale robią to szybko i konsekwentnie.
W świecie IT, gdzie czas to pieniądz, "dostarczenie czegoś" jest często bardziej cenione niż "dostarczenie czegoś idealnego". Lepiej mieć coś działającego, nawet jeśli jest to kod niskiej jakości, niż nic nie mieć.

Jest to ważne w kontekście junior developerów, którzy często zmagają się z paraliżem analizy. Uczą się, że lepiej jest zrobić coś "wystarczająco dobrego" i iść dalej, niż utknąć w dążeniu do perfekcji. Lepiej jest napisać aplikację do portfolio w miesiąc i ją "zamknąć", niż iterować dodatkowo przez kolejne dwa miesiące, nie wnosząc praktycznie żadnej wartości. No umówmy się, że zmienianie cienia z #f0f0f0 na #f1f1f1 to nie jest wartość dodana.

Co jest najważniejsze w nauce programowania? Praktyka. Ale z głową. Nie ma sensu pisać sto razy ten sam button czy formularz. To nie jest praktyka, to strata czasu.
Naucz się nowych rzeczy, nie powtarzaj w kółko tego samego, bo może okazać się, że to totalnie nie ma znaczenia.

Zastanów się czy zmiana koloru buttona z niebieskiego na zielony naprawdę wpłynie na sukces Twojej aplikacji? Czy to jest prawdziwy rozwój, czy jedynie iluzja? Ja mam zasadę, że codziennie chcę być lepszy o 1%. Małe kroki prowadzą do dużych rezultatów w dłuższej perspektywie. Czy zmiana koloru buttona przybliża mnie do tego celu? Raczej nie, a nawet powiedziałbym, że go oddala.

Liczy się efekt końcowy, a nie proces tworzenia.

### 4. "Fake it till you make it"

Wielu programistów o zupełnie przeciętnych umiejętnościach technicznych doskonale opanowało sztukę **sprawiania wrażenia**, że wiedzą znacznie więcej, niż faktycznie wiedzą. Umiejętnie posługują się branżowym żargonem, rzucają nazwami technologii, bibliotek i trendów, a ich wypowiedzi brzmią na tyle technicznie, że mało kto zadaje sobie trud, by sprawdzać fakty.

To tworzy **pozór wysokiej kompetencji**. Ludzie często mylą **pewność siebie** z **rzeczywistą wiedzą**. Jeśli ktoś z przekonaniem powie, że “GraphQL to przyszłość API, bo eliminuje nadmiarowe zapytania i umożliwia precyzyjne pobieranie danych”, większość odbiorców przyjmie to bezkrytycznie, nawet jeśli ta osoba ma jedynie powierzchowne pojęcie o tym, jak działa GraphQL w praktyce.

W środowisku IT działa to wyjątkowo dobrze, bo:

- nie wszyscy mają czas lub chęć weryfikować czyjąś wiedzę, szczególnie podczas spotkań i prezentacji,
- autoprezentacja bywa oceniana wyżej niż realne umiejętności, zwłaszcza w dużych firmach,
- ludzie z natury ufają tym, którzy mówią pewnie i bez zawahania.

Paradoksalnie, taka strategia bywa skuteczna: zdobywasz zaufanie, szansę na rozwój, a czasem faktycznie **uczysz się tego, co wcześniej tylko udawałeś, że znasz**. Problem pojawia się dopiero wtedy, gdy pewność siebie nie idzie w parze z chęcią nauki, wtedy budujesz tylko kruchą fasadę.

### 5. Pojemność kognitywna i stres

Ludzie pod presją stresu i napiętych terminów często nie mają czasu na dogłębną analizę techniczną. W takich sytuacjach, osoby, które potrafią szybko podejmować decyzje i prezentować je z pewnością siebie, są bardziej skuteczne.

W takich momentach, nawet jeśli ich decyzje nie są optymalne technicznie, są one preferowane, ponieważ pomagają zespołowi iść do przodu.

Coś cię bolokuje w tasku? Zrób to na szybko, a potem wróć i popraw. Zawsze lepiej jest iść dalej, niż utknąć w martwym punkcie. Nawet najlepsi nie piszą najlepszego kodu, bo nie ma takiej potrzeby.

Jeśli masz dużo na głowie, to rozbijaj sobie taski na mniejsze części. Powoduje to, że łatwiej jest Ci się skupić i coś zrobić, pokazujesz postęp. Automatycznie jesteś postrzegany jako bardziej kompetentny, bo "coś robisz", a nie "nic nie robisz bo analizujesz".

Bardzo ważnym zagadnieniem jest pojemność kognitywna. Ludzie mają ograniczoną zdolność przetwarzania informacji. Moim zdaniem każdy powinien znać swoje limity i nawet je zmniejszać, ponieważ to daje pewnien zapas mentalny na nieprzewidziane sytuacje. Wtedy w razie potrzeb z łatwością można "zwiększyć" ten limit (stres, presja czasu itp).

## Co z tym zrobić?

Ten wpis nie jest zachętą do pisania słabego kodu i nadrabiania arogancją.

Twój skill techniczny jest Twoją zaletą, ale jest niewidzialny, dopóki nie nauczysz się go sprzedawać.

Czasami ważny jest balans, możesz zrobić mniej, ale bardziej przekonująco, aby na tym zyskać.

Przestań zakładać, że Twój kod obroni się sam. Czasem musisz go bronić Ty.

Mów z przekonaniem. Masz rację? To powiedz to tak, jakbyś był tego pewien na 100%, a nie na 80%.

Zaakceptuj, że pewność siebie to też skill. Taki sam jak znajomość TypeScripta.

Jeśli połączysz swoją wiedzę (którą już masz) z pewnością siebie (którą mają ci "słabsi"), staniesz się nie do zatrzymania. Nie daj się wyprzedzić tylko dlatego, że boisz się odezwać.


## Moje obserwacje

W ostatnich latach zaobserwowałem, to że technologia traci na znaczeniu w porównaniu do umiejętności miękkich. Firmy coraz częściej szukają ludzi, którzy potrafią komunikować się, współpracować i podejmować decyzje, a nie tylko pisać perfekcyjny kod. Również jest to ważne w kwestii AI, gdzie umiejętność adaptacji i szybkiego uczenia się staje się kluczowa.

Ten post powstał z obserwacji innych osób, np. programistów Javy i innych języków backendowych, którzy naiwnie patrzą na frontend jako coś prostego, łatwego. Nie jest to prawda, bo frontend to nie tylko HTML i CSS, ale również skomplikowane stany aplikacji, zarządzanie danymi, UI, UX, A11Y i wiele wiele różnych aspektów, które wymagają dużej wiedzy i doświadczenia.

Nawet frameworki frontendowe, takie jak React, Angular czy Vue, mają swoje zawiłości i pułapki, które trzeba znać, aby tworzyć solidne aplikacje. Czego na backendzie często się nie doświadcza, bo tam problemy są inne.


## Podsumowanie

Zauważyłem też, że gdy ludzie zaczynają bardziej wierzyć w siebie, stawiać na swoje ego, to są postrzegani jako bardziej kompetentni, nawet jeśli ich umiejętności techniczne pozostają na tym samym poziomie. To zjawisko jest powszechne w wielu branżach, nie tylko w IT.

Może jest to dziwne, ale podobnie działa to z lekką agresją w negocjacjach. Osoby, które potrafią asertywnie bronić swoich racji, często osiągają lepsze wyniki, nawet jeśli ich argumenty nie są obiektywnie silniejsze.

Każdy z nas powinien zadać sobie pytanie: Co chcę osiągnąć w swojej karierze? Zazwyczaj większość ludzi chce odnieść sukces, a nie być "najlepszym programistą".

Co z tego że będziesz miał najlepszy kod na świecie, jeśli nikt nie będzie chciał z Tobą współpracować lub nie dostaniesz awansu, bo nie potrafisz się sprzedać?

Życie jest za krótkie na perfekcjonizm i overthinking. Działaj, ucz się na błędach i rozwijaj swoją pewność siebie.